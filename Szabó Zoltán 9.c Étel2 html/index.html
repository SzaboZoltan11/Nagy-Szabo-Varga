<!DOCTYPE html>
<html lang="hu">
<head>
    <link rel="icon" href="favicon1.png" type="image/gif" sizes="16x16">
    <meta charset="UTF-8">
    <link rel="stylesheet" href="style.css">
    <meta http-equiv="X-UA-Compatible" content="IE=edge">
    <meta name="viewport" content="width=
    , initial-scale=1.0">
    <title>Töltött káposzta</title>
</head>
<body>
    <br>
    <div>
        <div id="cim"><img src="kaposzta.png">
<br>
            <div id="szoveg"><h1>Töltött káposzta</h1></div>
            </div>
                <div id="bekezdes"><p>Ha szép, egységes „csomagokat” szeretnénk csinálni, készítsünk elő egy kb. 1 kg-os káposztafejet, hogy a levelei egyben, puhán jöjjenek le róla. Először az aljáról vágjunk le egy kb. 2 cm vékony szeletet, hogy ezzel megnyissuk. Ezután a megnyitott aljából indítva ék alakban metsszük ki a torzsáját, és fontos, hogy közben a káposztafej egyben maradjon. Ezután az előfőzéshez forraljunk enyhén sós, bő vizet egy kb. 5 literes fazékban, majd tegyük bele 5 percre a káposztafejet. Ha az előfőzés során leesik róla pár levél, szedjük ki, és rakjuk jeges vízbe. Végül az előfőzött káposztafejet hűtsük ki jeges vízben, és szedjük le róla a leveleket. A főzővizet őrizzük meg.
                </p></div>
<br>
<h2>Hozzávalók:</h2>
        <ul id="list">
            <li>18 db előfőzött káposztalevél (lásd a bevezetőt)</li>
            <li>só és frissen őrölt bors</li>
            <li>1 dl olívaolaj</li>
        </ul>
<h2>A töltelékhez:</h2>
        <ul id="list">
            <li>50 dkg darált marhahús</li>
            <li>14 dkg rizs</li>
            <li>5 evőkanál aprított friss kapor</li>
            <li>2 evőkanál aprított friss petrezselyem</li>
            <li>1 fej vöröshagyma, megtisztítva és apróra vágva</li>
            <li>3 evőkanál olívaolaj</li>
            <li>2 evőkanál víz</li>
            <li>só és frissen őrölt bors</li>
        </ul>
<h2>A mártás sűrítéséhez:</h2>
        <ul id="list">
            <li>1 citrom kifacsart leve</li>
            <li>1 evőkanál étkezési keményítő</li>
            <li>3 tojássárgája (szalmonella ellen kezelt tojásból)</li>
            <li>1 evőkanál víz</li>
        </ul>
<br>
<p id="masodik">Az előfőzött káposztaleveleket papírtörlőn megszárítjuk, majd megfordítjuk, hogy az az oldaluk nézzen felfelé, ahol jobban látszik az erezetük. Az erezet kitüremkedő részeit éles késsel óvatosan levágjuk. (Így könnyű lesz felcsavarni a leveleket, miután megtöltöttük, mert jól hajlíthatóvá válnak.)
<br>
<br>
    A töltelékhez a hozzávalókat összekeverjük egy tálban, és sózzuk, borsozzuk.
<br>
<br>
    A káposztalevelekre kb. 2-2 evőkanál tölteléket teszünk. Ezután félhajtásnyira feltekerjük, majd a levelek széleit behajtjuk középre, és a feltekerést befejezzük. Így henger formájú, megtöltött káposztaleveleket kapunk.
<br>
<br>
    A „csomagokat” a feltekerésnél keletkezett hajtásukkal lefelé nézve egy kb. 20 cm átmérőjű, 3 literes edénybe tesszük. Pakoljuk minél szorosabban. Rálocsoljuk az olívaolajat, ráöntünk 3½ dl-t a félretett főzőléből, és sózzuk, borsozzuk.
<br>
<br>
     Ezután ráhelyezünk a „csomagokra” egy kb. 18 cm átmérőjű, súlyos tányért, hogy ezzel tartsuk őket a helyükön.
<br>
<br>
    Az ételt felforraljuk, és lefedve, mérsékelt lángon, gyöngyöző forralás mellett kb. 1 óra alatt puhára főzzük. Időnként ránézünk, és ha kevés rajta a folyadék, a káposzta félretett főzőlevével pótoljuk.
<br>
<br>
    A citromos mártáshoz a citromlevet egy kis tálkában simára keverjük az étkezési keményítővel. A tojássárgájákat egy mérőkancsóban kézi habverővel elhabarjuk a vízzel. Ezután továbbra is kézi habverőt használva hozzádolgozzuk a keményítős citromlevet a vizes tojássárgájákhoz.
<br>
<br>
    A megfőtt ételt levesszük a tűzről, és kiemeljük belőle a tányért, tovább nincs rá szükségünk. A párolólevéből 2 merőkanálnyit kézi habverővel apránként hozzáadunk a citromos, tojássárgájás keverékhez, aztán ezt visszaöntjük az edénybe. Ezután már nem főzzük tovább az ételt, csak forgatjuk az edényt, amíg a citromos, tojássárgájás rész el nem vegyül a „csomagok” között.</p>
<br>
<br>
<div id="szoveg"><h1>Az elkészült étel:</h1></div>
<br>
    <div>
        <div id="cim"><img src="kaposzta2.png">





</body>
</html>